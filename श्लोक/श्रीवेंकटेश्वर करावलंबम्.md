# ।। श्रीवेंकटेश्वर करावलंबम् ।।

श्रीशैषशैलसुनिकेतन दिव्यमूर्ते \
नारायणाच्युत हरे नाळिनाताक्ष । \
लीलाकटाक्ष परिेक्षित सर्वलोक \
श्रीवेंकटेश! मम देहि करावलंबम् ।।१।।

ब्रह्मादि वंदित पदांबुज शंखपाणे \
श्रीमत्सुदर्शन सुशोभितदिव्यहस्त । \
कारुण्यसागर शरण्य सुपुण्यमूर्ते \
श्रीवेंकटेश ! मम देहि करावलंबम् ।।२।।

वेदांतवेद्य भवसागरकर्णधार \
श्रीपद्मनाभ कमलार्चितपादपद्म । \
लोकैकपावन परात्पर पापहारिन् \
श्रीवेंकटेश ! मम देहि करावलंबम् ।।३।।

लक्षीपते निगमलक्ष्यनिजस्वरूप \
कामादिदोष परिहरित भोधदायिन् । \
दैत्यारिमर्दन जनार्दन वासुदेव \
श्रीवेंकटेश ! मम देहि करावलंबम् ।।४।।

तापत्रयं हर विभो रभसान्मुरारे \
संरक्ष मां करुणया सरसीरुहक्ष । \
मच्छिष्यमप्यनुदिनं परिरक्ष विष्णो \
श्रीवेंकटेश ! मम देहि करावलंबम् ।।५।। 

श्रीजातरूपनवरत्नलसत्किरीट \
कस्थूरिकातिलक शोभितललाटदेश । \
राकेंदुबिंबवदनांबुज वारिजाक्ष \
श्रीवेंकटेश ! मम देहि करावलंबबम् ।।६।।

वंदारुलोक वरदानवचोविलास \
रत्नाढ्यहार परिशोभितकंबुकण्ठ । \
केयूररत्नसुविभासिदिगंतराळ \
श्रीवेंकटेश ! मम देहि करावलंबम् ।।७।।

दिव्यांगदांचित भुजद्वय मंगळात्मन् \
केयूरभूषण सुशोभित दीर्गबाहो । \
नागेंद्रकंकणकरद्वय कामदायिन् \
श्रीवेंकटेश ! मम देहि करावलंबम् ।।८।।

स्वामिन् ! जगद्धरण वारिधिमग्नं \
मामुद्धराद्य कृपया करुंणापयोधे । \
लक्षींच देहिविपुलामृनवारणाय \
श्रीवेंकटेश ! मम देहि करावलंबम् ।।९।।

दिव्यांगरागपरिचर्चितकोमलांग \
पीतांबरावृततनो तरुणार्कभास। \
सत्कांचनाभपरिधानसुपट्टबंध \
श्रीवेंकटेश ! मम देहि करावलंबम् ।।१०।।

रत्नाढ्यदामसुनिबद्धकटिप्रदेश \
माणिक्यदर्पणसुसन्निभजानुदेश । \
जंघूद्वयेन परिमोहितसर्वलोक \
श्रीवेंकटेश ! मम देहि करावलंबम् ।।११।।

लोकैकपावन लसत्परिशोभितांघ्रे \
त्वत्पाददर्शनदिनेश महाप्रसादात् । \
हर्दं तमश्च सकलं लयमाप भूमन् \
श्रीवेंकटेश ! मम देहि करावलंबम् ।।१२।।

कामादिवैरिनवहो प्रियं मां प्रयात: \
दारिद्र्यमप्यपगतं सकलं दयाळो । \
दीनंच मां समवलोक्य दयार्द्रदृष्ट्या \
श्रीवेंकटेश ! मम देहि करावलंबम् ।।१३।।

श्रीमन्नृसिंहयतिना रचितं जगत्याम् । \
एतत् पठंति मजुजा: पुरुषौत्तमस्य ते \
प्राप्नुवंति परमां पदवीं मुरारे: ।।१४।।
