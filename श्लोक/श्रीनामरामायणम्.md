---
layout: default
title: श्रीनामरामायणम्
permalink: /श्लोक/श्रीनामरामायणम्
---
# श्रीसीतारामचन्द्राभ्यां नम:
# ।। श्रीनामरामायणम् ।।

**श्रीरामजयम्**

चरितं रघुनाथस्य शतकोटि प्रविस्तरम् ।\
एकैकमक्षरं पुंसां महापतकनाशनम् ।।

ॐ श्रीसीता-लक्ष्मण-भरत शत्रृघ्न- हनुमात् समेत \
श्रीरामचन्द्रपरब्रह्मणे नम:

**बालकाण्डं**\
शुद्धब्रह्मापरात्पर राम ।   कालात्मक परमेश्वर राम ।\
शेषतल्प सुखनिद्रित राम,     ब्रह्माद्यमर प्रार्थित राम ।\
चण्डकिरण कुलमण्डन राम ।  श्रीमद् दशरथनंदन राम\
कौसल्या सुखवर्धन राम ।    विश्वामित्र प्रियधन राम ।\
घोरताटका घूतक राम ।   मारीचादि निपातक राम ।\
कौशिक मखसंरक्षक राम । श्रीमद् अहल्योद्दारक राम ।\
गौतममुनि संपूजित राम ।  सुरनर मुनिवरगण संस्तुत राम ।\
नाविक धावित मृदुपद राम ।  मिथिला पुरजन मोदक राम ।\
विदेह मानसरंजक राम ।  त्र्यंबक कार्मुकभंजक राम ।\
सीतार्पित वरमालिक राम ।  कृतवैवाहिक कौतुक राम ।\
भार्गव दर्पविनाशक राम,  श्रीमद् अयोद्यापालक राम ।।\

**अयोद्याकाण्डं**\
अगणितगुणगण भूषित राम ।  अवनीतनया कामित राम ।\
राकाचन्द्र समानन राम ।  पित्रृवाक्याश्रित कानन राम ।\
प्रियगुह विनिवेदितपद राम ।तत् क्षाळित निजमृदुपद राम ।\
भारद्वाज मुखानंदक राम । चित्रकूटाद्रि निकेतन राम ।\
दशरथसन्तत चिन्तित राम ।  कैकेयीतनयार्थित राम ।\
विरचित निजपित्रृकर्मक राम । भरतार्पित निजपादुक राम।।

**अरण्यकाण्डं**\
दंडकवन जनपावन राम । दुष्टविराध विनाशन राम ।\
शरभंग सुतीक्ष्णार्चित राम । अगस्तानुग्रह वर्धित राम ।\
गृध्राधिप संसेवित राम ।  पंचवटी तटसुस्थित राम ।\
शूर्पणखार्ति विधायक राम । खरदूषन मुखसूदक राम ।\
सीताप्रिय हरिणानुग राम ।  मारीचार्ति कृदाशुग राम ।\
विनष्टसीतान्वेषक राम ।  गुध्राधिपगति दायक राम ।\
शबरीदत्तफलाशन राम । कबंध बाहुच्छेदन राम ।।

**किष्किधाकाण्डं**\
हनुमत्सेवित निजपद राम । नत सुग्रीवाभीष्टद राम ।\
गर्वितवाली विमोचक राम । वानरदूत प्रेषक राम ।\
हितकर लक्ष्मणसंयुत राम ।

**सुन्दरकाण्डं**\
कपिवरसन्तत संस्मृत राम । तद्गति विघ्नध्वंसक राम ।\
सीताप्राणाधारक राम । दुष्टदशानन दूषित राम ।\
शिष्टहनूमद्भूषित राम । सीतोदित काकावन राम ।\
कृतचूडामणिदर्शन राम । कपिवरवचनाश्वासित राम ।।

**युद्धकाण्डं**\
रावणनिधन प्रस्थित राम । वानरसैन्य समावृत राम ।\
शोषितसरिदीशार्थित राम।विभीषणाभयदायक राम ।\
पर्वतसेतुनिबंधक राम । कुंम्भकर्ण शिरश्छेदक राम ।\
राक्षससंघ विमर्दक राम । अहिमहि रावणदारण राम ।\
संहृतदशमुखरावण राम । विधिभवमुखसुरसंस्तुत राम ।\
खस्थित दशरथवीक्षित राम । सीतादर्शन मोदित राम ।\
अभिषिक्त विभीषणनुत राम । पुष्पकयानारोहण राम ।\
भरद्वाज अभिनिषेवण राम ।  भरतप्राणप्रियकर राम ।\
साकेतपुरीभूषण राम । सकलस्वीयसमानत राम ।\
रत्नलसत्पीठस्थित राम । पट्टाभिषेकालंकृत राम ।\
पार्थिवकुलसम्मानित राम । विभीषणार्पितरंगक राम ।\
कीशकुलानुग्राहक राम ।  सकलजीवसंरक्षक राम ।\
समस्तलोकोद्दारक राम ।।

**उत्तरकाण्डं**\
अगणितमुनिगणसंस्तुतराम । विश्रुत राक्षसखंडन राम ।\
सीतालिंगननिर्वृत राम ।  नीतिसुरक्षितजनपद राम ।\
विपिनत्याजितजनकज राम । कारितलवणासुरवध राम ।\
स्वर्गतशम्बुकसंस्तुत राम । स्वतनयकुशलवनंदित राम ।\
अश्वमेधक्रतुदीक्षित राम । कालावेदितसुरपद राम ।\
अयोध्याजनमुक्तिद राम । विधिमुखविबुधानंदक राम ।\
तेजोमयनिजरूपक राम । संसृतिबंदविमोचक राम ।\
धर्मस्थापनतत्पर राम । भक्तपरायणमुक्तिद राम ।\
सर्वचराचरपालक राम । सर्वभवामयवारक राम ।\
वैकुण्ठालयसंस्थित राम । नित्यानन्दपदस्थित राम ।\
करुणानिधि जय सीताराम । राम राम जय राजा राम\
राम राम जय सीताराम भयहर मंगळ दशरथ राम\
जय जय मंगळ सीता राम मंगळकर जय मंगळ राम\
संगतशुभविभवोदय राम आनन्दामृतवर्षक राम\
आश्रितवत्सल जय जय राम\
रघुपति राघव राजा राम\
पतितपावन सीताराम\
राम राम जय राजा राम\
राम राम जय सीताराम ।।\
**हरी: ॐ तत्सत्**

**श्रीराम राम रामेति रमे रामे मनोरमे ।**\
**सहस्रनामतत्तुल्यं राम नाम वरानने ।।**
