प्रळय पयोधि जले धृतवानसि वेदम् ।\
विहित वहित्र चरित्रमखेदम् ।।\
केशव धृतमीनशरीर जय जगदीश हरे ।।१।।

क्षितिरति विपुलतरे तव तिष्ठति पृष्ठे ।\
धरणिधरण किणचक्र गरिष्ठे ।।\
केशव धृतकच्छपरूप जय जगदीश हरे ।।२।।

वसति दशनशिखरे धरणी तव लग्ना ।\
शशिन कलंकलेव निमग्ना ।।\
केशव धृतसूकररूप जय जगदीश हरे ।।३।।

तव करकमलवरे नखमद्भुत श्रृंगम् ।\
दलित हिरण्यकशिपुतनु भृंगम् ।।\
केशव धृतनरहरिरूपम् जय जगदीश हरे ।।४।।

छलयसि विक्रमणे बलिमद्भुतवामन ।\
पद नख नीरज नित जनपावन ।।\
केशव धृतवामनरूप जय जगदीश हरे ।।५।।

क्षत्रिय रुधिरमये जगदपगत पापम् ।\
स्नपयसि पयसि शमित भवतापम् ।।\
केशव धृत भृगुपतिरूप जय जगदीश हरे ।।६।।

वितरसि दिक्षु रणे दिक्पति कमनीयम् ।\
दशमुखमौलिबलिं रमणीयम् ।।\
केशव धृत रघुपतिवेष जय जगदीश हरे ।।७।।

वहसि वपुषि विशदे वसनं जलदाभम् ।\
हलहति भीतिमिलित यमुनाभम् ।।\
केशव धृतहलधररूप जय जगदीश हरे ।।८।।

निन्दसि यज्ञविधेरहह श्रुतिजातम् ।\
सदय हृदयदर्शित पशुघातम् ।।\
केशव धृत बुद्ध सरीर जय जगदीश हरे ।।९।।

म्लेच्छनिवह निधने कलयसि करवालम् ।\
धूमकेतुमिव किमपि करालम् ।।\
केशव धृत कल्कि शरीर जय जगदीश हरे ।।१०।।

श्रीजयदेव कवेरिद मुदितमुदारम् ।\
श्रृणु सुखदं शुभदं भवसारम् ।।\
केशव धृत दश विधरूप जय जगदीश हरे ।।११।।

।। इति श्रीजयदेव विरचितम् श्रीदशावतार स्तोत्रं ।।
